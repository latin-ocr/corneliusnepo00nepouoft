XX. TIMOLEON.

CAPUT I.

1. TnuorAEoN, Corinthius. Sine dubio magnus omniurn
judicio hio vir exstitit. Namque huie uni contigit, quod
nescio annulli, ut et patriam, in qua erat natus, oppressam a
tyranno liberaret, et a Syracusis, quibus auxilio erat missus,
inveteratam servitutem depelleret, totamque Siciliam, multos
annos bello vexatam a barbarisque oppressam, suo adventu in
pristinum restitueret. 2. Sed in his rebus non simplici sor-
tuna conflictatus est et, id quod difficilius putatur, multo sa-
pientius tulit secundam, quam adversam fortunam. 3. Nam
quum frater ejus Timophanes, dux a Corinthiis delectus,
tyrannidem per milites mercenarios occupasset, particepsque
regni posset esse, tantum abfuit a societate sceleris, ut an-
tetulerit suorum civium libertatem fratris saluti, et parere
legibus, quam imperare patriae, satius duxerit. 4. Hac
mente per haruspicem communemque affinem, cui soror, ex
eisdem parentibus nata, nupta erat, fratrem tyrannum inter-
ficiendum curavit. Ipse non modo manus nou attulit, sed
ne adspicere quidem fraternum sanguinem voluit. Nam,
dum res conficeretur, procul in praesidio suit, ne quis satelles
posset succurrere. 5. Hoc praeclarissimum ejus facinus non
pari modo probatum est ab omnibus. Nonnulli enim laesam
ab eo pietatem putabant, et invidia laudem virtutis obtere-
bant. Mater vero post id factum neque domum ad se filium
admisit, neque adspexit, quin eum fratricidam impiumque
detestans compellaret. 6. Quibus rebus adeo ille est com-
motus, ut nommnquam vitae finem facere voluerit atque ex
ingratorum hominum conspectu morte decedere.

 

