64 CORNELII NEPOTIS. [6, 7.

tam. 3. Erat cum eo Mithrobarzanes, socer ejus, praefectus
equitum. Is, desperatis generi rebus, ad hostes transfugit.
Id Datames ut audivit, sensit, si in turbam exisset, ab ho-
mine tam necessario se relictum, futurum, ut ceteri consilium
sequerentur. 4. In vulgus edit : suo jussu Mithrobarzanem
profectum pro perfuga, quo facilius receptus interficeret hostes.
Quare relinqui eum non par esse et omnes confestim sequi.
Quod si animo strenuo fecissent, futurum, ut adversarii non
possent resistcre, quum ct intra vallum et soris caederentur.
5. Hac re probata, exercitum educit, Mithrobarzanem perse·
quitur; qui tantum quod ad hostes pervenerat, Datames
signa inferri jubet. 6. Pisidae, nova re commoti, in opinionem
adducuntur, perfugas mala fide compositoque fecisse, ut re—
cepti essent majori calamitati. Primum eos adoriuntur.
Illi quum, quid ageretur, aut quare fieret, ignorarent, coacti
sunt, curn eis pugnare, ad quos transierant, ab hisque stare,
quos reliquerant. Quibus quum neutri parcerent, celeriter
sunt concisi. 7. Reliquos Pisidas resistentes Datames inva-
dit : primo impetu pellit, fugientes persequitur, multos inter-
ficit, castra hostium capit. S. Tali consilio uno tempore et
proditores perculit, et hostes profligavit et, quod ad perniciem
fuerat cogitatum, id ad salutern convertit. Quo neque acu·
tius ullius imperatoris cogitatum, neque celerius factum us-
quam legimus.

 

CAPUT VII.

1. ΑΒ hoc tamen viro Scismas, maximo'natu filius, desciit,
ad regemque transiit, et de defectione patris detulit. Quo
nuntio Artaxerxes commotus, quod intelligebat sibi cum viro
forti ac strenuo negotium esse, qui, quum cogitasset, facere
auderet et prius cogitare, quam conari. consuesset, Autophra-
datem in Cappadociam mittit. 2. Hic ne intrare posset,
saltum, in quo Ciliciae portae sunt sitae, Datames praeoccupare
studuit. 3. Sed tam subito copias contrahere non potuit.

