14 connum NEPOTls ¹8

CAPUT VIII.

1. TAMEN non effugit civium suorum invidiam. Namque
ob eumdem timorem, quo damnatus crat Miltiades, testarum
suflragiis e civitate ejectus, Argos habitatum ooncessit.
2. Hic quum propter multas ejus virtutes magna cum dig-
nitate viveret, Lacedaemonii legatos Athenas miserunt, qui
eum absentem accusarent, quod societatem cum rege Persa-
rum ad Graeciam opprimendam fecisset. 3. Hoc crimine
absens proditionis est damnatus. Id ut audivit, quod non
satis tutum se Argis videbat, Corcyram demigravit. Ibi
quum ejus principes civitatis animadvertisset timere, ne
propter se bellum his Lacedaemonii et Athenienses indice-
rent: ad Admetum, Molossorum regem, cum quo ei hospi-
tium suerat, confugit. 4. Huc quum venisset, et in praesen-
tia rex abesset, quo majore religione se receptum tueretur,
filiam ejus parvulam arripuit, et cum ea se in sacrarium,
quod summa colebatur caerimonia, conjecit. Inde non prius
egressus est, quam rex eum data dextra in fidem reciperet:
quam praestitit. 5. Nam quum ab Atheniensibus et Lacc-
daemoniis exposceretur publice, supplicem non prodidit, mo-
nuitque, ut consuleret sibi; difficile enim esse, in tam pro-
pinquo loco tuto eum versari. Itaque Pydnam eum deduci
jussit, et, quod satis esset praesidii, dedit. 6. Hic in navem
omnibus ignotus nautis adscendit. Quae quum tempestate
maxima Naxum ferretur, ubi tum Atheniensium erat exer-
citus: sensit Themistocles, si eo pervenisset, sibi esse pere-
undum. Hac necessitate coactus domino navis, quis sit, ape-
rit, multa pollicens, si se conservasset. 7. At illc, clarissimi
viri captus misericordia, diem noctemque procul ab insula
in salo navem tenuit in ancoris, neque quemquam cx ea
exire passus cst. Inde Ephesum pervenit, ibique Themisto-
clem exponit : cui ille pro meritis gratiam postca retulit.

