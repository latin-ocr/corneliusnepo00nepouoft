30 commu NEPOTIS. [3, 4.

CAPUT III.

1. BELLo Peloponnesio hujus consilio atque auctoritate
Athenienses bellum Syracusanis indixerunt: ad quod geren-
dum ipse dux delectus est; duo praetcrea collegae dati, Ni—
cias et Lamachus. 2. Id quum appararetur, prius quam
classis exiret, accidit, ut una nocte omnes Hermae, qui in
oppido erant Athenis, dejicerentur, praeter unum, qui ante
januam erat Andocidis. Itaque ille postea Mercurius An-
docidis vocitatus est. 3. Hoc quum appareret non sino
magna multorum consensione esse factum, quod non ad pri-
vatam, sed ad publicam rem pertineret, magnus multitudini
timor est injectus, ne qua repentina vis in civitate exsisteret,
quae libertatem opprimeret populi. 4. Hoc maxime conve-
nire in Alcibiadem videbatur, quod et potentior et major,
quam privatus, existimabatur. BIultos enim liberalitate
devinxerat, plures etiam opera forensi suos reddiderat.
5. Quare fiebat, ut omnium oculos, quotiescumque in pub-
licum prodisset, ad sc converteret, neque ei par quisquam in
civitate poneretur. Itaque non solum spem in eo habebant
maximam, sed etiam timorem, quod et obesse plurimum et
prodesse poterat. 6. Adspergebatur etiam infamia, quod in
domo sua facere mysteria dicebatur: quod nefas erat more
Atheniensium, idque non ad religionem, sed ad conjuratio·
nem pertinere existimabatur.

 

CAPUT IV.

1. Hoc crimine in concione ab inimicis compellabatur.
Sed instabat tempus ad bellum proficiscendi. Id ille in-
tuens, neque ignorans civium suorum consuetudinem, postu-
labat, si quid de se agi vellent, potius de praesente quaestio
haberetur, quam absens invidjae crimine accusaretur. 2. Ini-
mici vero ejus quiescendum in praesenti, quia noceri non

