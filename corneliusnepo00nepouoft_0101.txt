8.] xv11. AGESILAUs. 85

CAPUT VIII.

1. ATQUE hic tantus vir, ut naturam fautricem habuerat
in tribuendis animi virtutibus, sic maleficam nactus est in
corpore fingendo. Nam et statura fuit humili, et corpore
exiguo, et claudus altero pede. Quae res etiam nonnullam
afferebat deformitatem; atque ignoti, faciem ejus quum in-
tuerentur, contemnebant, qui autem virtutes noverant, non
poterant admirari satis. 2. Quod ei usu venit, quum anno-
rum octoginta subsidio Tacho in AEgyptum isset, et in acta
cum suis accubuisset sine ullo tecto„ stratumque haberet
tale, ut terra tecta esset stramentis, neque huc amplius, quam
pellis esset injecta; eodemque comites omnes accubuissent
vestitu humili atque obsoleto, ut eorum ornatus non modo in
his regem neminem significaret, sed hominis non beatissimi
suspicionem praeberet. 3. Hujus de adventu sama quum ad
regios esset perlata, celeriter munera eo cujusque generis
sunt allata. His quaerentibus Agesilaum vix fides sacta est,
unum esse ex his, qui tum accubabant. 4. Qui quum regis
verbis, quae attulerant, dedissent, ille praeter vitulina et hu-
jusmodi genera opsonii, quae piaesens tempus desiderabat,
nihil accepit; unguenta, coronas secundamque mensam ser-
vis dispertiit, cetera referri jussit. 5.Qu0 sacto eum bar-
bari magis etiam contemserunt, quod‘) eum ignorantia bona-
rum rerum illa potissimum sumsisse arbitrabantur. 6. Hic
quum ex AEgypto reverteretur, donatus a rege Nectanabide
ducentis viginti talentis, quae ille muneri populo suo daret,
venissetque in portum, qui Menelai vocatur, jacens inter Cy-
renas et AEgyptum, in morbum implicitus decessit. 7. Ibi
eum amici, quo Spartam facilius perferre possent, quod mel
non habebant, cera circumfuderunt atque ita domum retu-
lerunt.

