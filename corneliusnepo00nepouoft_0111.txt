13.] xvm. ΕυΜΕΝΕε. 95

CAPUT XIII.

1. SIC Eumenes annorum quinque et quadraginta, quum
ab anno vicesimo, ut supra ostendimus, septem annos Philip-
po apparuisset, et tredecim apud Alexandrum eumdem lo·
cum obtinuisset, in his unum equitum alae praefuisset, post
autem Alexandri Magni mortem imperator exereitus duxis-
set, summosque duces partim repulisset, partim interfecisset,
captus non Antigoni virtute, sed Macedonum perjurio, talem
habuit exitum vitae. 2. In quo quanta fuerit omnium opinio
eorum, qui post Alexandrum INIagnum reges sunt appellati,
ex hoc facillime potest judicari, quod nemo, Eumene vivo,
rex appellatus est, sed praefeetus3 3. Iidem post hujus oe-
casum statim regium ornatum nomenque sumserunt, neque,
quod initio praedicarant, se Alexandri liberis regnum servare,
praestare voluerunt, et, uno propugnatore sublato, quid senti-
rent, aperuerunt. Hujus sceleris principes suerunt Antigo-
nus, Ptolemaeus, Seleucus, Lysimachus, Cassander. 4. An-
tigonus autem Eumenem mortuum propinquis ejus sepelien-
dum tradidit. Hi militari honesto funere, comitante toto ex-
ercitu, humaverunt, ossaque ejus in Cappadociam ad ma.-
trem atque uxorem liberosque ejus deportanda curarunt.

