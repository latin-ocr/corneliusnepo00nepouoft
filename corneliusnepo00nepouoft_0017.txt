PRAEFA'PIO.

1. Non dubito, fore plerosque, Attice, qui hoc genus
scripturae leve et non satis dignum summorum virorum per-
sonis judicent, quum relatum legent, quis musicam docuerit
Epaminondam3 aut in ejus virtutibus commemorari, saltasse
eum commode scienterque tibiis cantasse. 2. Sed hi erunt
fere, qui, expertes litterarum Graecarum, nihil rectum, nisi
quod ipsorum moribus conveniat, putabunt. 3. Hi si didi-
cerint, non· eadem omnibus esse honesta atque turpia, sed
omnia majorum institutis judicari, non admirabuntur, nos
in Graiorum virtutibus exponendis mores eorum secutos.
4. Neque enim Cimoni fuit turpe, Atheniensium summo viro,
sororem germanam habere in matrimonio: quippe quum
cives ejus eodem uterentur instituto. At id quidem nostris
moribus nefas habetur. Laudi in Graecia ducitur adoles-
centulis, quam plurimos habere amatores. Nulla Lacedae-
moni tam est nobilis vidua, quie non ad eoenam eat mercede
condictam. 5. Magnis in laudibus tota fere fuit Graecia, vie-
torem Olympiae citari 3 in scenam vero prodire et populo esse
spectaculo, nemini in eisdem gentibus fuit turpitudini. Quae
omnia apud nos partim infamia, partim humilia atquc ab
honestate remota ponuntur. 6. Contra ea pleraque nostris
moribus sunt decora, quae apud illos turpia putantur. Quem
enim Romanorum pudet uxorem ducere in convivium ? aut
cujus non materfamilias primum locum tenet aedium atque
in celebritate versatur? Quod multo fit aliter in Graecia.
7. Nam neque in convivium adhibetur, nisi propinquorum;
neque sedet, nisi in interiore parte aedium, quae γυναικωνῖτις
appellatur, quo nemo accedit, nisi propinqua cognatione con*-

A

