6, 7, 8.] x. 111011. 49

vellet revocare ad virtutem a perdita luxuria, accepit gra«
’ vissimum pareus vulnus morte fflii. 3. Deinde orta dissen—
sio est inter eum et Heraclidem, qui, quod principatum non
concedebat, factionem comparavit. Neque is minus valebat
apud optimates, quorum consensu praeerat classi, quum Dion
exercitum pedestrem teneret. 4. Non tulit hoc animo aequo
Dion, et versum illum Homeri retulit ex secunda rhapsodia‚
in quo haec sententia est : Non posse bene geri rempublicam
multorum irnperiis. Quod dictum magna invidia consecuta
est. Namque aperuisse videbatur, omnia in sua potestate
esse velle. 5. Hanc ille non lenire obsequio, sed acerbitate
opprimere studuit, Heraclidemque‚ quum Syracusas venisset,
interficiendum curavit.

 

CAPUT VII.

1. Quor> factum omnibus maximum timorem injecit.
Nemo enim, illo interfecto, se tutum putabat. Ille autem,
adversario remoto, licentius eorum bona, quos sciebat adver-
sus se sensisse, militibus dispertivit. 2. Quibus divisis,
quum quotidiani maximi fierent sumtus, celeriter pecunia
deesse coepit, neque, quo manus porrigeret, suppetebat, nisi
in amicorum possessiones. Id hujusmodi crat, ut, quum
milites reconciliasset, amitteret optimates. 3. Quarum re-
rum cura frangebatur et insuetus male audiendi 11011 aequo
animo ferebat, de se ab iis male existimari, quorum paullo
ante in coelum fuerat elatus laudibus. Vulgus autem, offensa
in eum militum voluntate, liberius loquebatur, et tyrannum

non serendum dictitabat.

 

CAPUT VIII.

1. HAEc ille intuens, quum, quemadmodum sedaret, nesci—
ret, et, quorsum evaderent, timeret z Callicrates quidam, civis
Atheniensis, qui simul cum co ex Peloponneso in Siciliam

C

