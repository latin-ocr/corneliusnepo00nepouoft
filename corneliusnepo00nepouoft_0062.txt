46 connum ΝΕΡΟΤΙΞ. [2, 3.

CAPUT ΙΙ.

1. NEQUE vero haec Dionysium fugiebant. Nam, quanto
esset sibi omamento‚ sentiebat. Quo fiebat, ut uni huic
maxime indulgeret, neque eum secus diligeret ac filium:
2. Qui quidem, quum, Platonem Tarentum venisse, fama in
Siciliam esset perlata, adolescenti negare non potuerit, quin
eum arcesseret, quum Dion ejus audiendi cupiditate flagra-
ret. Dedit ergo huic veniam magnaque eum ambitione Sy-
racusas perduxit. 3. Quem Dion adeo admiratus est atque
adamavit, ut se totum ei traderet. Neque vero minus Plato
delectatus est Dione. Itaque quum a Dionysio tyranno cru-
deliter violatus esset, quippe qui eum venumdari jussisset,
tamen eodem rediit, ejusdem Dionis precibus adductus.
4. Interim in morbum incidit Dionysius. Quo quum gravi
conflictaretur, quaesivit a medicis Dion, quemadmodum' se
haberet Τ simulque ab his petiit, si forte majori esset pericu-
lo, ut sibi faterentur : nam velle se cum eo colloqui de par:
tiendo regno3 quod sororis suae filios ex illo natos partem
regni putabat debere habere. 5. Id medici non tacuerunt,
et ad Dionysium filium sennonem retulerunt. Quo ille
commotus, ne agendi esset Dioni potestas, patri soporem
medicos dare coegit. Hoc aeger sumto, ut somno sopitus.
diem obiit supremum.

 

CAPUT III.

1. TALE initium fuit Dionis et Dionysii simultatis, eaque
multis rebus aucta est. Sed tamen primis temporibus ali·
quamdiu simulata inter eos amicitia mansit. Quumque
Dion non desisteret obsecrare Dionysium, ut Platonem Athe-
nis arcesseret et ejus consiliis uteretur ε ille, qui in aliqua re
vellet patrem imitari, morem ei gessit. 2. Eodemque tem-
pore Philistum, historicum, Syracusas reduxit, hominem

