78 connnnn NEPOTIS. [3, 4, 5.

smu. interfecti. Quibus rebus consectis, vulgo ad arma liber-
tatemque vocato, non solum qui in urbe erant, sed etiam
undique ex agn's concurrerunt, praesidium Lacedaemoniorum
ex arce pepulerunt, patriam obsidione liberaverunt, auctores
Cadmeae occupandae partim occiderunt, partim in exsilium
ejecerunt.

 

CAPUT IV.

1. Hoc tam turbido tempore, sicut supra docuimus, Epam-
inondas, quoad cum civibus dimicatum est, domi quietus
fuit. Itaque haec liberandarum Thebarum propria laus
est Pelopidae: ceterae fere communes cum Epaminonda.
2. Namque Leuctrica pugna, imperatore Epaminonda, hic
fuit dux delectae manus, quae prima phalangem prostravit
Laconum. 3. Omnibus praeterea periculis affuit. Sicut
Spartam quum oppugnavit, alterum tenuit cornu: quoque
Messena celerius restitueretur, legatus in Persas est profec-
tus. Denique haec fuit altera persona Thebis, sed tamen
secunda ita, ut proxima esset Epaminondae.

 

CAPUT V.

1. CONFLICTATUS autem est cum adversa fortuna. Nam
et initio, sicut ostendimus, exsul patria caruit, et, quum Thes-
saliam in potestatem Thebanorum cuperet redigere, legatio·
nisque jure satis tectum se arbitraretur, quod apud omnes
gentes sanctum esse consuesset, a tyranno Alexandro Phe-
raeo simul cum Ismenia comprehensus in vincula conjectus
est. 2. Hunc Epaminondas recuperavit, bello persequens
Alexandrum. Post id factum numquam is animo placari
potuit in eum, a quo erat violatus. Itaque persuasit Theba-
nis, ut subsidio Thessaliae proficiscerentur, tyrannosque ejus
expellerent. 3. Cujus belli quum ei summa esset data eoque
cum exercitu profectus esset, non dubitavit, simul ac oon·

