32 conmuni NEPOTIS. [5‚ 6

ejus interficiendi quaerere instituerunt. 2. Id Alcibiadi diu·
tius celari non potuit: erat enim ea sagacitate, ut decipi
non posset, praesertim quum animum attendisset ad caven·
dum. Itaque ad Tissaphernem, praefectum regis Darii, se
contulit. 3. Cujus quum in intimam amicitiam pervenis-
set, et Atheniensium, male gestis in Sicilia. rebus, opes se-
nescere, contra Lacedaemoniorum crescere videret: initio
cum Pisandro praetore, qui apud Samum exercitum habebat,-
per internuntios colloquitur, et de reditu suo facit mentionem.
Erat enim eodem, quo Alcibiades, senSU, populi potentiae non
amicus, et optimatum fautor. 4. Ab hoc destitutus primum
per Thrasybulum, Lyci filium, ab exercitu recipitur, prae-
torque fit apud Samum ; post, suffragante Theramene, popu-
liscito restituitur, parique absens imperio praeficitur simul
cum Thrasybulo et Theramene. 5. Horum in imperio tanta
commutatio rerum sacta est, ut Lacedaemonii, qui paullo
ante victores viguerant, perterriti pacem peterent. Victi
enim erant quinque proeliis terrestribus, tribus navalibus, in
quibus ducentas naves triremes amiserant, quae cas-³:1- in
hostium venerant potestatem. 6. Alcibiades simul cur-2 col-
legis receperat Ioniam, Hellespontum, multas praeterea urbes
Graecas, quae in ora sitae sunt Asiae, quarum expugnarant
complures, in his Byzantium; neque minus multas consilio
ad amicitiam adjunxerant, quod in captos clementia fuerant
usi. 7. Ita praeda onusti, locupletato exercitu, maximis re-
bus gestis, Athenas venerunt.

 

CAPUT VI.

1. H1s quum obviam universa civitas in Piraeeum descen-
disset, tanta fuit omnium exspectatio visendi Alcibiadis, ut
ad ejus triremem vulgus conflueret, proinde ac si solus ad-
venisset. 2. Sic enim populo erat persuasum, et adversas
superiores, et praesentes secundas res accidisse ejus opera.
ltaque et Siciliae amissum, et Lacedaemoniorum victorias

