XVI. PELOPIDAS.

CAPUT Ι.

1. ΡΕιοΡωΑε, Thebanus, magis historicis, quam vulgo,
notus. Cujus de Virtutibus dubito quemadmodum exponam,
quod vereor, ne, si res explicare incipiam, non vitam ejus
enarrare, sed historiam videar scribere 3 si tantummodo sum·
mas attigero, ne rudibus litterarum Graecarum minus lucide
appareat, quantus fuerit ille vir. Itaque utrique rei occur-
ram, quantum potuero, et medebor quum satietati, tum ig-
norantiae lectorum. 2. Phoebidas, Lacedaemom'us, quum ex-
ercitum Olynthum duceret, iterque per Thebas faceret, arcem
oppidi, quae Cadmea nominatur, occupavit impulsu perpau-
corum Thebanorum, qui, adversariae factioni quo facilius re·
sisterent, Laconum rebus studebant ; idque suo privato, non
publico fecit consilio. 3. Quo facto eum Laeedaemonii ab
exercitu removerunt pecuniaque multarunt ; neque eo magis
arcem Thebanis reddiderunt, quod susceptis inimicitiis satius
ducebant eos obsideri, quam liberari. N am post Peloponne-
sium bellum Athenasque devictas cum Thebanis sibi rem
esse existimabant, et eos esse solos, qui adversus resistere au-
derent. 4. Hac mente a'micis suis summas potestates dede-
rant, alteriusque factionis principes partim interfecerant, alios
in exsilium ejecerant: in quibus Pelopidas hic, de quo scri-
bere exorsi sumus, pulsus patria carebat.

 

CAPUT II.

1. H1 omnes fere Athenas se contulerant, non, quo seque·
rentur otium, sed, ut quemque ex proximo locum sors obtu-
lisset, eo patriam recuperare niterentur. 2. Itaque quum

