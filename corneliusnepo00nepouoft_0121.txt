XXII. HAMILGAR.

CAPUT 1.

1. HAMthAR, Hannibalis filius, cognomine Bareas, Car
thaginiensis, primo Punico bello, sed temporibus extremis,
admodum adolescentulus in Sicilia praeessc coepit exercitui.
2. Quum ante ejus adventum et mari et terra male res gere-
rentur Carthaginiensium, ipse, ubi affuit, numquam hosti
cessit, neque locum nocendi dedit, saepeque e contrario, occa-
sione data, lacessivit semperque superior discessit. Quo sacto,
quum paene omnia in Sicilia Poeni amisissent, ille Erycem
sic defendit, ut bellum eo loco gestum non videretur. 3. In
terim Carthaginienses, classe apud insulas AEgates a C. Lu
' tatio, consule Romanorum, superati, statuerunt belli finem
facere, eamque rem arbitrio permiserunt Hamilcaris. Ille,
etsi flagrabat bellandi cupiditate, tamen paci serviendum pu-
tavit, quod patriam exhaustam sumtibus diutius calamitates
belli ferre non posse intelligebat3 4. Sed ita, ut statim
mente agitaret, si paullum modo res essent refectae,be]lum
renovare Romanosque armis persequi, donicum aut certe vi-
cissent, aut victi manus dedissent. 5. Hoc consilio pacem
conciliavit, in qua tanta fuit ferocia, quum Catulus negaret
bellum compositurum, nisi ille cum suis, qui Erycem tenue·
runt, armis relictis, Sicilia decederent, ut, succumbente pa-
tria, ipse periturum se potius dixerit, quam cum tanto fla-
gitio domum rediret. Non enim suae esse virtutis, arma a

ι patria. accepta adversus hostes adversariis tradere. Hujus
pertinaciae cessit Catulus.

 

EQ

