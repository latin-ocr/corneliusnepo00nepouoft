7.] 11. THEMISTOCLES. 13

CAPUT VII.

1. TflmnsrocLES autem, ut Lacedaemonem venit, adire
ad magistratus noluit, et dedit operam, ut quam longissime
tempus duceret, causam interponens, se collegas exspectare,
quum Lacedaemonii quererentur, opus nihilominus fieri, eum·
que in ea re conari fallere. 2. Interim reliqui legati sunt
consecuti. A quibus quum audisset, non multum superesse
munitionis, ad ephoros Lacedaemoniorum accessit, penes quos
summum imperium erat, atque apud eos contendit, falsa his
esse delata; quare aequum esse, illos Viros bonos nobilesque
mittere, quibus fides haberetur, qui rem explorarent ; interea
se obsidem retinerent. 3. Gestus est ei mos, tresque legati,
functi summis honoribus, Athenas missi sunt. Cum his col-
legas suos Themistocles jussit proficisci, eisque praedixit, ut
ne prius Lacedaemoniorum legatos dimitterent, quam ipse
esset remissus. 4. Hos postquam Athenas pervenisse ratus
est, ad magistratum senatumque Lacedaemoniorum adiit et
apud eos liberrime professus est: Athenienses suo consilio,
quod communi jure gentium facere possent, deos publicos,
suosque patrios ac penates, quo facilius ab hoste possent de-
fendere, muris sepsisse ; neque in e0, quod inutile esset Grae-
ciae, fecisse. 5. Nam illorum urbem ut propugnaculum op-
positum csse barbaris, apud quam jam bis classes regias se-
cisse naufragium. 6. Lacedaemonios autem male et injuste
facere, qui id potius intuerentur, quod ipsorum dominationi,
quam quod universae Graeciae utile esset. Quare, si suos le-
gatos recipere vellent, quos Athenas miserant, se remitterent,
aliter illos numquam in patriam recepturi.

